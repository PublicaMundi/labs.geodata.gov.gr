name,title_el,title_en,description_el,description_en,logo_url
nasa,NASA,NASA,"Η NASA είναι κρατικός αμερικάνικος οργανισμός που ασχολείται με την εξερεύνηση του διαστήματος, την αεροναυτική και τη μελέτη του περιβάλλοντος της Γης. Ιδρύθηκε στις 29 Ιουλίου του 1958 με την Πράξη Εθνικής Αεροναυτικής και Διαστήματος. Η έδρα της NASA βρίσκεται στην Ουάσινγκτον, ενώ όλες οι εκτοξεύσεις των επανδρωμένων και μη επανδρωμένων διαστημοπλοίων της πραγματοποιούνται στο διαστημικό κέντρο Κένεντι.",The National Aeronautics and Space Administration (NASA) is the United States government agency that is responsible for the civilian space program as well as for aeronautics and aerospace research.,organizations/nasa_logo.jpg
apd-hpdm,Αποκεντρωμένη Διοίκηση Ηπείρου - Δυτικής Μακεδονίας,Decentralized Administration of Epirus and Western Macedonia,"Η Αποκεντρωμένη Διοίκηση Ηπείρου - Δυτικής Μακεδονίας εκτείνεται στα όρια των Περιφερειών Ηπείρου και Δυτικής Μακεδονίας, με έδρα τα Ιωάννινα, απαρτίζεται δε από 8 Περιφερειακές Ενότητες & 30 Δήμους.",,organizations/apok_dioik-hpeirou-dyt_mak.png
apd-depin,"Αποκεντρωμένη Διοίκηση Πελοποννήσου, Δυτικής Ελλάδας και Ιονίου","Decentralized Administration of Peloponnese, Western Greece and the Ionian","Η Αποκεντρωμένη Διοίκηση Πελοποννήσου, Δυτικής Ελλάδας και Ιονίου είναι μία από τις εφτά ενιαίες αποκεντρωμένες διοικήσεις της Ελλάδας. Αποτελεί βαθμίδα της ελληνικής δημόσιας διοίκησης και συστήθηκε την 1η Ιανουαρίου 2011, σύμφωνα με τη νέα διοικητική διαίρεση της χώρας.

Στα όρια της περιλαμβάνει τις περιφέρειες Πελοποννήσου, Δυτικής Ελλάδας και Ιονίων Νήσων, με τους νομούς Αργολίδας, Αρκαδίας, Κορινθίας, Λακωνίας, Μεσσηνίας, Αιτωλοακαρνανίας, Αχαΐας, Ηλείας, Κέρκυρας, Κεφαλληνίας, Λευκάδας και Ζακύνθου. Γεωγραφικά περιλαμβάνει την Πελοπόννησο, τη δυτική Στερεά Ελλάδα και τα Επτάνησα εκτός των Κυθήρων. Έδρα της αποκεντρωμένης διοίκησης είναι η Πάτρα που αποτελεί και την μεγαλύτερη σε πληθυσμό πόλη.",,organizations/emblem.png
gga,Γενική Γραμματεία Αθλητισμού,General Secretariat for Sports,"Έργο της Γενικής Γραμματείας Αθλητισμού (Γ.Γ.Α.) είναι ο στρατηγικός σχεδιασμός και η εφαρμογή της αθλητικής πολιτικής της χώρας, στο πλαίσιο της συνταγματικής υποχρέωσης του κράτους για την προστασία, ανώτατη εποπτεία και οικονομική στήριξη του αθλητισμού. Ειδικότερα, αποστολή της Γ.Γ.Α. είναι:

α)Η πρόληψη και διασφάλιση της υγείας του αθλητή και αθλούμενου.

β)Η συστηματική καλλιέργεια, διάδοση και εμπέδωση στην κοινωνική συνείδηση του αθλητικού πνεύματος και των αξιών του Ολυμπισμού και η διάδοσή τους σε εθνικό και διεθνές επίπεδο με κάθε πρόσφορο μέσο.

γ)Η επιστημονική τεκμηρίωση των αθλητικών αναγκών της χώρας και η αποτύπωσή τους σε στρατηγική αθλητική πολιτική, που εφαρμόζεται με επιχειρησιακά προγράμματα δράσεις, ενέργειες και έργα.

δ)Η θεσμική, επιστημονική, υλικοτεχνική και οικονο μική στήριξη των εποπτευομένων δημοσίων και ιδιωτικών  αθλητικών φορέων (Ν.Π.), ώστε να εξασφαλίζεται αποτελεσματικότητα, αποδοτικότητα και ποιότητα στο παραγόμενο αθλητικό έργο τους.

ε) Η εποπτεία και ο έλεγχος των πάσης φύσεως προσώπων ή φορέων που διέπονται από την αθλητική πολιτική της χώρας σύμφωνα με τις εκάστοτε ισχύουσες διατάξεις και η αξιολόγηση της δράσης τους με βάση τον εκάστοτε διαμορφούμενο στρατηγικό σχεδιασμό και προγραμματισμό της αθλητικής πολιτικής.",,organizations/minedu.png
civilprotection,Γενική Γραμματεία Πολιτικής Προστασίας,General Secretariat for Civil Protection,"Η Γενική Γραμματεία Πολιτικής Προστασίας (ΓΓΠΠ) είναι φορέας του Ελληνικού κράτους, ο οποίος υπάγεται στο Υπουργείο Εσωτερικών. Συστάθηκε το 1995 με τον ν. 2344/1995. 

Αποστολή :

Μελέτη-Σχεδιασμός
1.Επεξεργασία, σχεδιασμός πολιτικής για την πολιτική προστασία  
2.Εισήγηση στο Υπ. Δημ. Τάξης & ΠτΠ μέτρων σχεδιασμού και υλοποίησης  πολιτικής προστασίας
3.Σύνταξη κανονισμών, κατάρτιση προδιαγραφών για πρόληψη καταστροφών σε συνεργασία με υπουργεία και άλλους φορείς
4.Επιστημονική τεκμηρίωση/υποστήριξη προγραμμάτων, σχεδίων, δράσεων
5.Έγκριση Νομαρχιακών και Τοπικών σχεδίων
6.Κατάρτιση, ετήσιου προγρ προμηθειών μέσων/υλικών πολιτικής προστασίας βάση του Εθνικού Σχεδιασμού Πολιτικής Προστασίας σε συνεργασία με άλλους φορείς  
7.Εισήγηση στον Υπ. Εσωτερικών για κατανομή των πιστώσεων πολιτικής προστασίας προς τους ΟΤΑ α΄ και β΄ βαθμού
8.Εκπόνηση και εκτέλεση προγραμμάτων εκπαίδευσης/κατάρτισης  στελεχών πολιτικής προστασίας σε κεντρικό και περιφερειακό επίπεδο, σε συνεργασία με αρμόδιους φορείς
9.Τήρηση Μητρώου Εθελοντικών Οργανώσεων και Ειδικευμένων Εθελοντών. Ένταξη, αξιολόγηση, χρηματοδότηση.
10.Ειδικά προγράμματα εκπαίδευσης/κατάρτισης μελών εθελοντικών οργανώσεων
11.Εκπαιδευτικά προγράμματα στην Α΄ και  Β΄ βάθμιας εκπαίδευσης
12.Προπτυχιακά και μεταπτυχιακά προγράμματα σπουδών ΑΕΙ
13.Έγκριση και χρηματοδότηση προγραμμάτων εφαρμοσμένης έρευνας/μελετών
14.Ανάπτυξη κέντρου τεκμηρίωσης θεμάτων πολιτικής προστασίας 
15. Λειτουργία του 112
 
Οργάνωση-Συντονισμός
1.Προετοιμασία, κινητοποίηση και συντονισμός της δράσης πολιτικής προστασίας.
2.Πρόληψη καταστροφών
3.Προετοιμασία δυναμικού και μέσων
4.Κινητοποίηση δυναμικού και μέσων: ετοιμότητα – αντιμετώπιση
5.Οργανωμένη απομάκρυνση πολιτών
6.Επιχειρησιακή ένταξη Ειδικευμένων Εθελοντών του Μητρώου της ΓΓΠΠ
7.Αποκατάσταση των ζημιών
8.Πληροφόρηση και ευαισθητοποίηση των πολιτών - παροχή ειδικών οδηγιών
9.Παροχή επιστημονικής και υλικής βοήθειας προς άλλες χώρες/αξιοποίηση παρόμοιας βοήθειας για τη χώρα σε περίπτωση καταστροφής
 
  
Διεθνείς Σχέσεις
1.Προώθηση των σχέσεων της χώρας με Διεθνής Οργανισμούς και Φορείς πολιτικής προστασίας άλλων χωρών.
2.Υποβολή αιτήματος για διεθνή συνδρομή
 
Μονάδες με Ειδική Λειτουργία
 
Υποστηρικτική Ομάδα Διαχείρισης Χημικών,Βιολογικών,Ραδιολογικών και Πυρηνικών Απειλών και Συμβάντων
Με τον Ν. 3491/2006, άρθρο 15, συστάθηκε στη Γενική Γραμματεία Πολιτικής Προστασίας, διυπουργική ομάδα η οποία υπάγεται απευθείας στον Γενικό Γραμματέα Πολιτικής Προστασίας και αποτελεί Επιτελικό Συμβουλευτικό Όργανο, το οποίο υποστηρίζει σε επίπεδο τακτικό, επιχειρησιακό και πολιτικό τις αρμόδιες δυνάμεις και όργανα πολιτικής προστασίας, με την παροχή επιστημονικών πληροφοριών και εξειδικευμένης τεχνογνωσίας για τη διαχείριση Χημικών, Βιολογικών, Ραδιολογικών & Πυρηνικών Απειλών & Συμβάντων
   
Η Υποστηρικτική Ομάδα στελεχώνεται από υπαλλήλους ΠΕ κατάλληλου κλάδου για την αντιμετώπιση Χημικών, Βιολογικών, Ραδιολογικών & Πυρηνικών Απειλών & Συμβάντων της Γενικής Γραμματείας Πολιτικής Προστασίας, του Υπουργείου Υγείας & Κ.Α, του ΥΠΕΧΩΔΕ, του Υπ. Αγροτικής Ανάπτυξης & Τροφίμων, του Γενικού Χημείου του Κράτους, της Ελληνικής Επιτροπής Ατομικής Ενέργειας, της Εθνικής Μετεωρολογικής Υπηρεσίας και από επιστημονικό ή κατάλληλα εκπαιδευμένο προσωπικό του Λιμενικού Σώματος, της Ελληνικής Αστυνομίας, του Πυροσβεστικού Σώματος και του Γενικού Επιτελείου Εθνικής Άμυνας. Από κάθε φορέα ορίζονται 4 εκπρόσωποι. (ΥΑ 7270/2006).
 
Η Υποστηρικτική Ομάδα συγκαλείται από τον Γενικό Γραμματέα Πολιτικής Προστασίας σε τακτικές και έκτακτες συνεδριάσεις. Οι τακτικές συνεδριάσεις πραγματοποιούνται εντός ωραρίου εργασίας και αφορούν στην καλύτερη οργάνωση και προετοιμασία της ομάδας. Οι έκτακτες συνεδριάσεις αφορούν στη σύγκληση της ομάδας για τη διαχείριση συμβάντος ή απειλούμενου συμβάντος στο οποίο εμπλέκονται χημικοί, βιολογικοί ή/ και ραδιολογικοί παράγοντες. Οι έκτακτες συνεδριάσεις μπορεί να γίνονται και εκτός ωραρίου εργασίας και σε εξαιρέσιμες ημέρες και μπορεί να είναι διαρκείς συνεδριάσεις ανάλογα με την ένταση ή την έκταση του συμβάντος που έχει κληθεί να διαχειριστεί. Σε περίπτωση διαρκούς συνεδρίασης οι εκπρόσωποι των φορέων που συμμετέχουν στην Ομάδα μπορούν να εναλλάσσονται σε βάρδιες. Η λήξη της συνεδρίασης της Ομάδας γίνεται από τον Γενικό Γραμματέα Πολιτικής Προστασίας.
  
Η Υποστηρικτική Ομάδα μπορεί να συνεδριάζει σε απαρτία με τη συμμετοχή εκπροσώπων όλων των φορέων ή μερικώς ανάλογα με το είδος της απειλής ή του συμβάντος.
 
 
Ομάδες Αναγνώρισης Θυμάτων Καταστροφών
Με το άρθρο 23 του Ν.3448/2006 συστάθηκαν στη Γενική Γραμματεία Πολιτικής Προστασίας, Ομάδες Αναγνώρισης Θυμάτων Καταστροφών οι οποίες έχουν ως αποστολή την αναγνώριση και ταυτοποίηση των θυμάτων από ατυχήματα, καταστροφές και εγκληματικές και τρομοκρατικές ενέργειες. Οι ομάδες αυτές αποτελούνται από ειδικευμένο ιατρικό προσωπικό, εμπειρογνώμονες και αξιωματικούς της Ελληνικής Αστυνομίας και μπορούν να αποστέλονται και σε άλλες χώρες κατόπιν σχετικού αιτήματος και με Απόφαση του Υπουργού Εσωτερικών",,organizations/ggpp.jpg
mun-andravida-killini,Δήμος Ανδραβίδας - Κυλλήνης,Municipality of Andravida-Kyllini,"Ο Δήμος Ανδραβίδας - Κυλλήνης είναι δήμος της Δυτικής Ελλάδας που συστάθηκε με το Πρόγραμμα Καλλικράτης από την συνένωση των προϋπαρχόντων δήμων Ανδραβίδας, Βουπρασίας, Κάστρου – Κυλλήνης και Λεχαινών. Η έκταση του νέου Δήμου είναι 354,12 τ.χλμ και ο πληθυσμός του 21.581 κάτοικοι σύμφωνα με την απογραφή του 2011. Έδρα του δήμου ορίστηκαν τα Λεχαινά και ιστορική έδρα η Βάρδα.",,organizations/emblem.png
mun-dirfion-messapion,Δήμος Διρφύων - Μεσσαπίων,Municipality of Dirfys-Messapia,"Ο Δήμος Διρφύων - Μεσσαπίων είναι δήμος της περιφέρειας Στερεάς Ελλάδας που συστάθηκε με το Πρόγραμμα Καλλικράτης από την συνένωση των προϋπαρχόντων δήμων Διρφύων και Μεσσαπίων . Η έκταση του νέου Δήμου είναι 779.86 km2 και ο πληθυσμός του 18.800 κάτοικοι σύμφωνα με την απογραφή του 2011. Έδρα του δήμου είναι τα Ψαχνά. Στα βόρεια, ο ο δήμος συνορεύει με το Δήμο Μαντουδίου - Λίμνης - Αγίας Άννας, νότια με το Δήμο Χαλκιδέων, νοτιοανατολικά με το Δήμο Ερέτριας και ανατολικά-νότια με το Δήμο Κύμης - Αλιβερίου.",,organizations/12450111020115344_b_dimos-dirfyon.jpg
mun-thessaloniki,Δήμος Θεσσαλονίκης,Municipality of Thessaloniki,"Ο Δήμος Θεσσαλονίκης είναι ο δεύτερος σε πληθυσμό δήμος της Ελλάδας μετά τον Δήμο Αθηναίων και με βάση την απογραφή του 2011 έχει μόνιμο πληθυσμό 324.766 κατοίκους[1]. Καταλαμβάνει κυρίως την κεντρική έκταση της πόλης της Θεσσαλονίκης με το ιστορικό της κέντρο και τις περιοχές γύρω από αυτό, καθώς και τις συνοικίες που εκτείνονται προς τα ανατολικά της πόλης. Στην έκταση του Δήμου Θεσσαλονίκης βρίσκονται τα κυριότερα αξιοθέατα και μνημεία της Θεσσαλονίκης. Ο Δήμος διοργανώνει πολιτιστικές εκδηλώσεις όπως τα Δημήτρια.",,organizations/thessaloniki.png
mun-kalamaria,Δήμος Καλαμαριάς,Municipality of Kalamaria,"Η Καλαμαριά είναι περιοχή και ομώνυμος Δήμος της Θεσσαλονίκης. Βρίσκεται στο νοτιοανατολικό τμήμα του πολεοδομικού συγκροτήματος της πόλης και η περίμετρός της βρέχεται κατά τα 2/3 από θάλασσα. Είναι ο δεύτερος μεγαλύτερος δήμος (με πληθυσμό 91.279 από το 2011) του Πολεοδομικού Συγκροτήματος Θεσσαλονίκης, καθώς και ένας από τους μεγαλύτερους στην Ελλάδα, με αύξηση του πληθυσμού κατά 13% από την απογραφή του 1991.",,organizations/dimos-kalamarias.png
mun-lagada,Δήμος Λαγκαδά,Municipality of Lagadas,"Ο νέος Δήμος Λαγκαδά είναι δήμος της Περιφέρειας Κεντρικής Μακεδονίας που συστάθηκε με το Πρόγραμμα Καλλικράτης από την συνένωση των προϋπαρχόντων δήμων Σοχού, Ασσήρου, Καλλινδοίων, Κορώνειας, Βερτίσκου, Λαγκαδά και Λαχανά. Η έκταση του νέου Δήμου Λαγκαδά είναι 1220.3 τ.χλμ και ο πληθυσμός του 42.622 κάτοικοι σύμφωνα με την απογραφή του 2001. Έδρα του νέου δήμου ορίστηκε ο Λαγκαδάς και ιστορική έδρα ο Λαχανάς. Είναι ο δέκατος μεγαλύτερος σε έκταση δήμος της Ελλάδας, με 1.223 τ.χ.",,organizations/logo_lagadas.gif
mun-malevizi,Δήμος Μαλεβιζίου,Municipality of Malevizi,"Δήμος Μαλεβιζίου είναι δήμος της περιφέρειας Κρήτης που συστάθηκε με το Πρόγραμμα Καλλικράτης. Προέκυψε από την συνένωση των προϋπαρχόντων δήμων Γαζίου, Κρουσώνα και Τυλίσου. Η έκταση του νέου Δήμου είναι 292,70 τ.χλμ και ο πληθυσμός του 24.864 κάτοικοι σύμφωνα με την απογραφή του 2011. Έδρα του νέου δήμου ορίστηκε το Γάζι.",,organizations/dimos-maleviziou.jpg
mun-malian,Δήμος Μαντουδίου - Λίμνης - Αγίας Άννας,Municipality of Mantoudi - Limni - Agia Anna,"Ο Δήμος ΜΑΝΤΟΥΔΙΟΥ - ΛΙΜΝΗΣ - ΑΓΙΑΣ ΑΝΝΑΣ, βρίσκεται στη βόρειο-βορειοκεντρική Εύβοια και υπάγεται στην Περιφέρεια Στερεάς Ελλάδας. Συνορεύει: βόρεια με το Δήμο Ιστιαίας - Αιδηψού, νότια με το Δήμο Διρφύων - Μεσσαπίων, δυτικά 'βρέχεται' από το βόρειο Ευβοϊκό κόλπο και ανατολικά από το Αιγαίο Πέλαγος.  (Χάρτης περιοχής Δήμου)
   Η συνολική έκταση του Δήμου είναι 585,39 τετραγωνικά χλμ. (περίπου 578.631,58 στρέμματα).
   Ο συνολικός πληθυσμός, σύμφωνα με τα στοιχεία της ΕΛΣΤΑΤ (απογραφή 2011), είναι:

   12.045 (Μόνιμος πληθυσμός)  και 14.141 (Νόμιμος πληθυσμός).",,organizations/emblem.png
mun-preveza,Δήμος Πρέβεζας,Municipality of Preveza,"Ο Δήμος Πρέβεζας είναι ένας από τους 18 Καλλικρατικούς δήμους της Περιφέρειας Ηπείρου, ο οποίος συστάθηκε το 2011 από τη συνένωση των προϋπαρχόντων Καποδιστριακών δήμων Ζαλόγγου, Λούρου καιΠρεβέζης. Ο πρώτος Δήμος Πρεβέζης δημιουργήθηκε αμέσως μετά την απελευθέρωση της πόλης στις 21 Οκτωβρίου 1912.",,organizations/dimos-prevezas.jpg
mun-philadel-chalk,Δήμος Φιλαδελφείας - Χαλκηδόνας,Municipality of Thessaloniki,"Ο Δήμος Φιλαδελφείας - Χαλκηδόνας είναι προσφυγικός συνοικισμός στο βόρειο άκρο του Κεντρικού Τομέα Αθηνών της Περιφέρειας Αττικής. Αποτελείται από τους οικισμούς της Νέας Φιλαδελφείας, η οποία και είναι έδρα αυτού, και της Νέας Χαλκηδόνας. Ο πληθυσμός του δήμου υπολογίζεται σε 35.556 κατοίκους και η έκτασή του σε 3,73 τ.χλμ.. Οι πρώτοι εποικιστές ήταν πρόσφυγες από τη Φιλαδέλφεια και τη Χαλκηδόνα της Μικράς Ασίας.",,organizations/dimos-filadelfias-xalkidonas.jpg
ekxa,Εθνικό Κτηματολόγιο και Χαρτογράφηση Α.Ε.,National Cadastre and Mapping Agency S.A.,"Η εταιρία «Κτηματολόγιο Α.Ε.», που ιδρύθηκε  με κοινή απόφαση των Υπουργών Εθνικής Οικονομίας, Οικονομικών και ΠΕ.ΧΩ.ΔΕ (Απόφαση 81706/6085/6-10-1995/ΦΕΚ 872Β/19-10-1995) είναι Νομικό Πρόσωπο Ιδιωτικού Δικαίου. Με τον  νόμο 4164/2013 μετονομάστηκε σε «Εθνικό Κτηματολόγιο και Χαρτογράφηση Α.Ε.» (ΕΚΧΑ Α.Ε.).

Σκοπός της εταιρίας είναι η μελέτη, σύνταξη  και λειτουργία του Εθνικού Κτηματολογίου. Με τον προαναφερθέντα νόμο, ανέλαβε επίσης τις αρμοδιότητες που αφορούν στη γεωδαιτική κάλυψη και χαρτογράφηση της χώρας, την απογραφή και χαρτογράφηση των φυσικών διαθεσίμων της, τη δημιουργία και τήρηση ψηφιακών γεωχωρικών δεδομένων και δεδομένων περιβάλλοντος.

Η εταιρία λειτουργεί σύμφωνα με τους κανόνες της ιδιωτικής οικονομίας και διέπεται από τις διατάξεις του άρθρου 5 του Ν. 2229/1994, του κωδικοποιημένου Νόμου 2190/1920, του Ν. 2308/1995 και του Ν.2664/1998, όπως ισχύουν σήμερα. Με τον νόμο 3899/17-12-2010 εντάχθηκε στο πεδίο εφαρμογής του Κεφαλαίου Α΄του ν. 3429/2005 ""Δημόσιες Επιχειρήσεις και Οργανισμοί ΔΕΚΟ"".

Μοναδικός μέτοχος της ΕΚΧΑ Α.Ε. είναι το Ελληνικό Δημόσιο και η εταιρία εποπτεύεται από το Υπουργείο Περιβάλλοντος Ενέργειας και Κλιματικής Αλλαγής.",,organizations/ktimatologio.jpg
eid-gram-ydatwn,Ειδική Γραμματεία Υδάτων,Special Secretariat for Water,"Η Ειδική Γραμματεία Υδάτων έχει την αρμοδιότητα κατάρτισης των προγραμμάτων προστασίας και διαχείρισης των υδατικών πόρων της χώρας και του συντονισμού των υπηρεσιών και κρατικών φορέων για κάθε ζήτημα που αφορά στην προστασία και διαχείριση των υδάτων. Ένας από τους βασικούς άξονες του έργου της Ειδικής Γραμματείας Υδάτων είναι η εφαρμογή της Κοινοτικής Οδηγίας 60/2000/ΕΚ, της γνωστής ως Οδηγία  Πλαίσιο για τα Νερά, η οποία ενσωματώθηκε στο εθνικό δίκαιο με το νόμο 3199 του 2003, με στόχο την επίτευξη της καλής οικολογικής και χημικής κατάστασης των υδάτων της χώρας.

Η Γραμματεία, σε συνεργασία με τις Περιφερειακές Διευθύνσεις Υδάτων,  καταρτίζει τα εθνικά προγράμματα προστασίας και διαχείρισης του υδάτινου δυναμικού της χώρας και παρακολουθεί και συντονίζει την εφαρμογή τους. Πριν την έγκρισή τους, τα προγράμματα εισάγονται για διαβούλευση στο Εθνικό Συμβούλιο Υδάτων. Η Γραμματεία είναι οργανωμένη σε Διευθύνσεις και Τμήματα και επικεφαλής της είναι ο εκάστοτε αρμόδιος Ειδικός Γραμματέας του ΥΠΕΚΑ.  

Ειδικότερα, οι τομείς δραστηριότητάς της περιλαμβάνουν:
 - Τον συντονισμό της διαχείρισης και προστασίας των υδατικών πόρων
 - Την εφαρμογή της Οδηγίας  Πλαίσιο για τα Νερά
 - Την παρακολούθηση της ποιότητας και ποσότητας των υδάτων
 - Τη νιτρορύπανση γεωργικής προέλευσης
 - Τη διαχείριση των λυμάτων και την επαναχρησιμοποίησή τους
 - Την εφαρμογή της Οδηγίας για τις πλημμύρες
 - Τις ακτές κολύμβησης και τις γαλάζιες σημαίες
 - Την εφαρμογή της Οδηγίας για τη θαλάσσια στρατηγική
 - Τα διεθνή, διακρατικά και Μεσογειακά θέματα νερού ",,organizations/eidiki_grammateia_ydatwn.jpg
elstat,Ελληνική Στατιστική Αρχή,Hellenic Statistical Authority,"Αποστολή της Ελληνικής Στατιστικής Αρχής είναι η διασφάλιση και η διαρκής βελτίωση της ποιότητας των στατιστικών της Χώρας.

Η Ελληνική Στατιστική Αρχή εκτελεί την αποστολή της ακολουθώντας τα υψηλότερα ευρωπαϊκά και διεθνή στατιστικά πρότυπα σε όλους τους τομείς, ενώ ταυτόχρονα, απαρέγκλιτα τηρεί τους προβλεπόμενους κανόνες και εκπληρεί τις υποχρεώσεις που έχει αναλάβει.

Με αυτό τον τρόπο στοχεύει:

1. Να είναι και να παραμένει πραγματικά και αναμφισβήτητα μια Ανεξάρτητη Στατιστική Αρχή, η οποία θα λειτουργεί πάντοτε με τρόπο που να εκφράζει αυτό το πρότυπο

2. Να παράγει στατιστικά στοιχεία χρήσιμα συναφή για τη δημόσια πολιτική, την οικονομία και τους άλλους τομείς της ζωής

3. Να κερδίζει και να ανανεώνει συνεχώς την εμπιστοσύνη των χρηστών στην αξιοπιστία των στατιστικών στοιχείων

4. Να έχει και να διαφυλάττει την εμπιστοσύνη των στατιστικών μονάδων των πολιτών, νοικοκυριών, επιχειρήσεων οι οποίες παρέχουν εμπιστευτικές πληροφορίες τους για την παραγωγή στατιστικών.Οι πρακτικές αυτές αποτελούν τη βάση πάνω στην οποία η Ελληνική Στατιστική Αρχή συντονίζει τη δράση και των υπόλοιπων φορέων του Ελληνικού Στατιστικού Συστήματος, όσον αφορά την ανάπτυξη, παραγωγή και διάθεση των επίσημων στατιστικών της Ελλάδος.

Η Ελληνική Στατιστική Αρχή στοχεύει επίσης την άριστη συνεργασία με τη Eurostat και τις άλλες Υπηρεσίες της Ευρωπαϊκής Επιτροπής, όπως επίσης, και με τις Εθνικές Στατιστικές Υπηρεσίες των υπόλοιπων Κρατών Μελών της Ευρωπαϊκής Ένωσης, έτσι ώστε να αποτελεί ενεργό μέλος στο έργο και στην εξέλιξη του Ευρωπαϊκού Στατιστικού Συστήματος.",,organizations/elstat.png
kape,Κέντρο Ανανεώσιμων Πηγών και Εξοικονόμησης Ενέργειας,Centre for Renewable Energy Sources and Saving,"
Το Κέντρο Ανανεώσιμων Πηγών και Εξοικονόμησης Ενέργειας είναι ο εθνικός φορέας για την προώθηση των Ανανεώσιμων Πηγών, της Ορθολογικής Χρήσης και της Εξοικονόμησης Ενέργειας.
Στο σύγχρονο ενεργειακό τοπίο το ΚΑΠΕ δραστηριοποιείται δυναμικά, στο πλαίσιο της εθνικής και κοινοτικής πολιτικής και νομοθεσίας, για την προστασία του περιβάλλοντος και την αειφόρο ανάπτυξη.
Στην πρωτοπορία των τεχνολογικών εξελίξεων υλοποιεί καινοτόμα έργα και σημαντικές δράσεις για την διάδοση και εδραίωση των νέων ενεργειακών τεχνολογιών.",,organizations/KAPE.jpg
ktpae,Κοινωνία της Πληροφορίας Α.Ε.,Information Society S.A.,"H «Κοινωνία της Πληροφορίας Α.Ε.» (ΚτΠ Α.Ε.), είναι μια Δημόσια Επιχείρηση Κοινής Ωφέλειας (ΔΕΚΟ), εποπτευόμενη από το Υπουργείο Εσωτερικών, που ιδρύθηκε το 2001 με σκοπό τη διασφάλιση της ομαλής υλοποίησης του Επιχειρησιακού Προγράμματος «Κοινωνία της Πληροφορίας» (ΕΠ ΚτΠ), προκειμένου να αποφευχθούν οι καθυστερήσεις και τα προβλήματα που είχαν παρατηρηθεί στη διαχείριση των Επιχειρησιακών Προγραμμάτων του 1ου  & 2ου  Κοινοτικού Πλαισίου Στήριξης (ΚΠΣ).
Η ΚτΠ Α.Ε. αποτέλεσε ένα καινοτόμο εγχείρημα, ακόμη και για την Ευρωπαϊκή πραγματικότητα, η οποία εντάχθηκε (αρχικά το 1999 και στη συνέχεια το 2002) στην στρατηγική προσέγγιση του ελληνικού κράτους για την ηλεκτρονική διακυβέρνηση, όπως αυτή περιγράφτηκε για πρώτη φορά στη Λευκή Βίβλο «Η Ελλάδα στην Κοινωνία της Πληροφορίας : Στρατηγική και Δράσεις».
Κατά την πορεία εκτέλεσης των εργασιών της και τη διαδικασία προσέλκυσης Φορέων / Πελατών, εντοπίστηκε τόσο από την ΚτΠ Α.Ε. αλλά και από τους ίδιους τους Φορείς, περιορισμένη δυνατότητα υλοποίησης των έργων πληροφορικής που εντάσσονται στο ΕΠ ΚτΠ εσωτερικά και μόνο από τους Φορείς. Κύριος λόγος αποδείχτηκε η έλλειψη σχετικής τεχνογνωσίας καθώς και η έλλειψη του κατάλληλου και εξειδικευμένου στελεχιακού δυναμικού εντός των Φορέων που θα μπορούσαν να φέρουν εις πέρας ένα τέτοιο εγχείρημα. Για το λόγο αυτό αναγνωρίστηκε η ανάγκη για μεγαλύτερη και ουσιαστικότερη υποστήριξη των Φορέων στην οργάνωση και   υλοποίηση των έργων αυτών. Ως αποτέλεσμα και στο πλαίσιο αυτό, η ΚτΠ Α.Ε. κλήθηκε να παρέχει κατά κύριο λόγο υπηρεσίες ως Τελικός Δικαιούχος προς τους Φορείς, με στόχο την ολοκληρωμένη παροχή υπηρεσιών και την παράδοση των έργων «με το κλειδί στο χέρι». Παράλληλα όμως, διαρκώς αυξάνονται τα αιτήματα από τους Φορείς για παροχή συμβουλευτικών και τεχνικών υπηρεσιών.
Η ΚτΠ Α.Ε. υλοποιεί έργα πληροφορικής και τηλεπικοινωνιών σε όλη την Ελληνική επικράτεια, μετατρέποντάς την σε ένα τεράστιο «εργοτάξιο πληροφορικής», από τη βραχονησίδα Βελοπούλα, την Τήλο, το Καστελόριζο και την Αστυπάλαια ως το Σουφλί και Ορμένιο. Με σύνθετα έργα Ηλεκτρονικής Διακυβέρνησης προωθείται η παροχή ηλεκτρονικών υπηρεσιών και η προώθηση των ηλεκτρονικών συναλλαγών με πολίτες και επιχειρήσεις, με στόχο την πάταξη της γραφειοκρατίας, την διαφάνεια, την ενίσχυση της επιχειρηματικότητας και του υγιούς ανταγωνισμού και την εν γένει βελτίωση της Δημόσιας Διοίκησης.",,organizations/ktp_logo_50_50.jpg
ktim-evrou,Κτηματική Υπηρεσία Νομού Εβρου,Hellenic Public Real Estate Agency of Prefecture of Evros,Κτηματική Υπηρεσία Νομού Εβρου,,organizations/emblem.png
ktim-peiraus,Κτηματική Υπηρεσία Πειραιά,Hellenic Public Real Estate Agency of Pireaus,Κτηματική Υπηρεσία Πειραιά,,organizations/emblem.png
oasa,Οργανισμός Αστικών Συγκοινωνιών Αθηνών,Athens Urban Transport Organisation,"Ο Οργανισμός Αστικών Συγκοινωνιών Αθηνών είναι ο μεγαλύτερος φορέας συγκοινωνιακού έργου στην Ελλάδα, υπεύθυνος για τον έλεγχο και την λειτουργία των μέσων μαζικής μεταφοράς της Αθήνας και του Πειραιά, αλλά και της ευρύτερης περιοχής του Λεκανοπεδίου και άλλων περιοχών του νομού Αττικής.",,organizations/oasa.gif
okxe,Οργανισμός Κτηματολογίου και Χαρτογραφήσεων Ελλάδας,Hellenic Mapping and Cadastral Organization,"
 
Σκοπός του Οργανισμού, σύμφωνα με το Ν. 3882/2010, είναι:
 - Η σύνταξη, τήρηση και ενημέρωση του ενιαίου αποδεικτικού κτηματολογίου της Ελλάδας
 - Η γεωδαιτική κάλυψη και χαρτογράφηση της χώρας
 - Η απογραφή και χαρτογράφηση των φυσικών διαθεσίμων της
 - Η δημιουργία και τήρηση ψηφιακών γεωχωρικών δεδομένων και δεδομένων περιβάλλοντος
 - Η λειτουργία συστήματος συντονισμού και διάχυσης γεωπληροφορίας
 
 
Στην αρμοδιότητα του Οργανισμού ανήκει:
 - Ο σχεδιασμός, η ανάπτυξη, η οργάνωση, η λειτουργία, η διαχείριση και η εποπτεία της Εθνικής Υποδομής Γεωχωρικών Πληροφοριών της Ελλάδας
 - Η μέριμνα για τη σύνταξη βασικών και παράγωγων τοπογραφικών χαρτών της χώρας και τοπογραφικών διαγραμμάτων
 - Η ενημέρωση, τήρηση και αναθεώρηση των χαρτών και διαγραμμάτων που συντάσσονται ή προϋπάρχουν
 - Ο συντονισμός, η έγκριση και ο έλεγχος της εφαρμογής των κάθε είδους προγραμμάτων χαρτογραφήσεων και κτηματολογίου όλων των φορέων του δημόσιου τομέα, όπως αυτός επαναοριοθετήθηκε με το άρθρο 51 του ν. 1892/1990 (ΦΕΚ 101 Α΄), με την επιφύλαξη των χαρτών που εγκρίνονται από άλλες δημόσιες αρχές στο πλαίσιο των αρμοδιοτήτων τους, σε εφαρμογή διατάξεων του κοινοτικού δικαίου ή διεθνών συνθηκών και με την προϋπόθεση ότι οι χάρτες αυτοί είναι συμβατοί με την Εθνική Υποδομή Γεωχωρικών Πληροφοριών
 - Ο προγραμματισμός, η εκτέλεση και ο έλεγχος φωτογραμμετρικών και τηλεπισκοπικών εργασιών από τη λήψη αεροφωτογραφιών και δορυφορικών εικόνων έως και την τελική απόδοση για την κάλυψη των αναγκών του και των αναπτυξιακών προγραμμάτων των κρατικών υπηρεσιών, δημόσιων οργανισμών, νομικών προσώπων δημόσιου δικαίου και οργανισμών τοπικής αυτοδιοίκησης και λοιπών δημόσιων αρχών, με την επιφύλαξη των σχετικών εργασιών που ασκούνται από άλλες δημόσιες αρχές στο πλαίσιο των αρμοδιοτήτων τους, σε εφαρμογή διατάξεων του κοινοτικού δικαίου ή διεθνών συνθηκών. (Στην περίπτωση αυτή οι εν λόγω εργασίες πρέπει να είναι συμβατές με τις απαιτήσεις της ΕΥΓΕΠ)
 - Η συνεργασία με τους αρμόδιους φορείς για τη σύνταξη, ενημέρωση και εκτύπωση πάσης φύσεως συνόλων γεωχωρικών δεδομένων και χαρτών
 - Η σύνταξη, η τήρηση και η ενημέρωση του Εθνικού Κτηματολογίου
 - Η οργάνωση και τήρηση βάσεων ψηφιακών γεωχωρικών δεδομένων αρμοδιότητάς του
 - Η σύνταξη τεχνικών προδιαγραφών, κανονισμών και τιμολογίων σχετικών με τις εργασίες του, σύμφωνα με την εθνική και κοινοτική νομοθεσία
 - Η ανάπτυξη της έρευνας, της τεχνολογίας και της πληροφορικής σε θέματα σχετικά με το σκοπό του
 - Η συγκρότηση αρχείου προϊόντων του Οργανισμού και η διάθεσή τους σε κάθε ενδιαφερόμενο
 - Η εκτέλεση κάθε άλλης εργασίας που είναι απαραίτητη για την πραγματοποίηση της αποστολής του",,organizations/okxe.jpg
orsa,Οργανισμός Ρυθμιστικού Σχεδίου και Προστασίας Περιβάλλοντος Αθήνας,Organisation of Planning and Environmental Protection of Athens,"Ο Οργανισμός Ρυθμιστικού Σχεδίου και Προστασίας Περιβάλλοντος Αθήνας(ΟΡΣΑ), που ιδρύθηκε με το  (1515/85) του Ρυθμιστικού Σχεδίου Αθήνας, αποτελεί τον φορέα συνολικής και επιτελικής διαχείρισης των χωροταξικών, πολεοδομικών και περιβαλλοντικών θεμάτων για ολόκληρη την Περιφέρεια Αττικής. Παράλληλα, έχει και την αρμοδιότητα συσχέτισης του οικονομικού προγραμματισμού με τα διάφορα επίπεδα χωρικού σχεδιασμού, για δράσεις και προγράμματα που αφορούν στο συγκεκριμένο χώρο. 

Είναι Νομικό Πρόσωπο Δημοσίου Δικαίου, με διοικητική και οικονομική αυτοτέλεια και εποπτεύεται από τον Υπουργό Περιβάλλοντος, Ενέργειας και Κλιματικής Αλλαγής (ΥΠΕΚΑ).",,organizations/orsa_logo.png
rae,Ρυθμιστική Αρχή Ενέργειας,Regulatory Authority for Energy,"Η Ρυθμιστική Αρχή Ενέργειας (ΡΑΕ) είναι ανεξάρτητη ρυθμιστική αρχή, η οποία συστήθηκε με το ν.2773/1999, στο πλαίσιο εναρμόνισης με τις Οδηγίες 2003/54/ΕΚ και 2003/55/ΕΚ για τον ηλεκτρισμό και το φυσικό αέριο, με κύρια αρμοδιότητά της να εποπτεύει την εγχώρια αγορά ενέργειας, σε όλους τους τομείς της, εισηγούμενη προς τους αρμόδιους φορείς της Πολιτείας και λαμβάνοντας η ίδια μέτρα για την επίτευξη του στόχου της απελευθέρωσης των αγορών ηλεκτρικής ενέργειας και φυσικού αερίου.",,organizations/rae.gif
diazoma,Σωματείο `ΔΙΑΖΩΜΑ`,"""DIAZOMA"" Association","Όσοι συμμετέχουμε στο ΔΙΑΖΩΜΑ είμαστε αποφασισμένοι να κάνουμε πράξη την αγάπη μας για τα μνημεία και την πολιτιστική κληρονομιά. Επίκεντρο του ενδιαφέροντός μας είναι η ανάδειξη των αρχαίων θεάτρων, η εξεύρεση πόρων και η ένταξή τους στην καθημερινότητα μας. Ανοιχτό σε όλους, το ΔΙΑΖΩΜΑ επιδιώκει να ανοίξει μια αγκαλιά για την προστασία των αρχαίων θεάτρων, αυτού του κορυφαίου επιτεύγματος της αρχαίας ελληνικής αρχιτεκτονικής, εκεί ακριβώς όπου συντελέσθηκε η έκρηξη των δημοκρατικών θεσμών και άνθισε η πολιτιστική και πνευματική δημιουργία.",,organizations/diazoma.jpg
hydroscope,Υδροσκόπιο,Hydroscope,"Το Υδροσκόπιο είναι το αποτέλεσμα μακροχρόνιων προσπαθειών πλήθους επιστημόνων του Τομέα Υδατικών Πόρων και Περιβάλλοντος του ΕΜΠ σε συνεργασία με διαφόρους ιδιωτικούς και δημόσιους φορείς. Υλοποιήθηκε σε τρεις φάσεις στα πλαίσια ερευνητικών έργων που χρηματοδοτήθηκαν από τη Γενική Γραμματεία Έρευνας και Τεχνολογίας του Υπουργείου Ανάπτυξης, το Υπουργείο Περιβάλλοντος Χωροταξίας και Δημοσίων Έργων, το Υπουργείο Περιβάλλοντος Ενέργειας και Κλιματικής Αλλαγής και την Ευρωπαϊκή Ένωση και αποτελεί ένα από τα πιο φιλόδοξα έργα πληροφορικής στην Ελλάδα.",,organizations/YPAPE_logo.png
ypes,Υπουργείο Εσωτερικών και Διοικητικής Ανασυγκρότησης,Ministry of the Interior and Administrative Reconstruction,"Το Υπουργείο Εσωτερικών και Διοικητικής Ανασυγκρότησης δημιουργήθηκε στις 27 Ιανουαρίου του 2015, έπειτα από συγχώνευση προηγούμενων υπουργείων και υπηρεσιών, όταν και προστέθηκαν οι αρμοδιότητες του Υπουργείου Διοικητικής Μεταρρύθμισης, Δημόσιας Τάξης και Μακεδονίας-Θράκης.

Στις αρμοδιότητες του υπουργείου περιλαμβάνονται κυρίως η εποπτεία επί των αποκεντρωμένων διοικήσεων και των οργανισμών τοπικής αυτοδιοίκησης (δήμοι και περιφέρειες), ο συντονισμός και η οργάνωση της προσφυγής στη λαϊκή ετυμηγορία (εκλογές, δημοψηφίσματα), η νομοθεσία περί ελληνικής ιθαγένειας και ομογενών, η νομοθεσία περί μητρώων, ληξιαρχείων και δημοτολογίων, ζητήματα περί ισότητας των φύλων, η μεταναστευτική πολιτική και η νομοθεσία περί αλλοδαπών (άδειες διαμονής, κοινωνική ένταξη).

H έδρα του είναι στην οδό Σταδίου 27 στην Αθήνα.",,organizations/YPES_(2015)_logo.png
ypapen,"Υπουργείο Παραγωγικής Ανασυγκρότησης, Περιβάλλοντος και Ενέργειας","Ministry of Productive Reconstruction, Environment and Energy","Το Υπουργείο Παραγωγικής Ανασυγκρότησης, Περιβάλλοντος και Ενέργειας (Υ.Π.Α.Π.ΕΝ.), προήλθε από τη συγχώνευση του Υπουργείου Περιβάλλοντος, Ενέργειας και Κλιματικής Αλλαγής με το Υπουργείο Αγροτικής Ανάπτυξης και Τροφίμων.",,organizations/YPAPE_logo.png
yppopai,"Υπουργείο Πολιτισμού, Παιδείας και Θρησκευμάτων","Ministry of Culture, Education and Religious Affairs","Το Υπουργείο Πολιτισμού, Παιδείας και Θρησκευμάτων (Υ.ΠΟ.ΠΑΙ.Θ.) ιδρύθηκε στις 27/1/2015 συγκεντρώνοντας τις αρμοδιότητες του Υπουργείου Παιδείας και Θρησκευμάτων και του Υπουργείου Πολιτισμού και Αθλητισμού.",,organizations/minedu.png
fd-axiosdelta,Φορέας Διαχείρισης Δέλτα Αξιού-Λουδία-Αλιάκμονα,Axios - Loudias - Aliakmonas Management Authority,"Ο Φορέας Διαχείρισης Δέλτα Αξιού-Λουδία-Αλιάκμονα ιδρύθηκε το 2003 με σκοπό την διοίκηση, προστασία και διαχείριση του υγροτοπικού συστήματος που αποτελείται από τα Δέλτα των ποταμών Αξιός και Αλιάκμονας, από τις εκβολές του Λουδία και του Γαλλικού, από τη λιμνοθάλασσα Καλοχωρίου και τις Αλυκές Κίτρους. 

Είναι ένας από τους 28 Φορείς Διαχείρισης που λειτουργούν στη χώρα μας για τη διαχείριση των προστατευεόμενων περιοχών, στο πλαίσιο και της υποχρεώσης της χώρας μας προς την Ευρωπαϊκή Ένωση να εφαρμόσει αποτελεσματικά μέτρα προστασίας του περιβάλλοντος και της βιοποικιλότητας.

Ο Φορέας Διαχείρισης είναι νομικό πρόσωπο ιδιωτικό δικαίου κοινωφελούς χαρακτήρα που εποπτεύεται από το υπουργείο Περιβάλλοντος, Ενέργειας και Κλιματικής Αλλαγής (ΥΠΕΚΑ). Η λειτουργία του χρηματοδοτείται μέχρι το τέλος του 2015 από το ΕΣΠΑ και πιο συγκεκριμένα από το Επιχειριασιακό Πρόγραμμα Μακεδονία Θράκη 2007- 2013, μέσω του έργου «Στήριξη της λειτουργίας του Φορέα Διαχείρισης Δέλτα Αξιού – Λουδία - Αλιάκμονα με σκοπό τη διαχείριση της περιοχής ευθύνης του», συνολικού ύψους 3,74 εκατ. ευρώ.

Διοικείται από εννεαμελές διοικητικό συμβούλιο στο οποίο συμμετέχουν εκπρόσωποι των υπουργείων ΠΕΚΑ, Ανάπτυξης, Αγροτικής Ανάπτυξης, της Περιφέρειας Κεντρικής Μακεδονίας, των αρμόδιων τοπικών αυτοδιοικήσεων, των παραγωγικών φορέων της περιοχής, της επιστημονικής κοινότητας, καθώς και μη κυβερνητικών οργανώσεων που δραστηριοποιούνται στον τομέα του περιβάλλοντος. Έχει την έδρα του στη Χαλάστρα Θεσσαλονίκης.

Στις αρμοδιότητες του Φορέα υπάγεται: 
- Η κατάρτιση και η ευθύνη εφαρμογής των κανονισμών διοίκησης και λειτουργίας της προστατευόμενης περιοχής και του σχεδίου διαχείρισής της. 
- Η παρακολούθηση και αξιολόγηση της εφαρμογής των κανονιστικών όρων και περιορισμών. 
- Η μέριμνα για τη συλλογή, ταξινόμηση και επεξεργασία περιβαλλοντικών στοιχείων και δεδομένων για την περιοχή ευθύνης του 
- Η παροχή γνωμοδοτήσεων πριν από την προέγκριση χωροθέτησης και την έγκριση των περιβαλλοντικών όρων για έργα και δραστηριότητες που εμπίπτουν στην περιοχή ευθύνης, καθώς και σε κάθε άλλο θέμα για το οποίο ζητείται η γνώμη τους. 
- Η κατάρτιση μελετών και ερευνών, καθώς και η εκτέλεση τεχνικών ή άλλων έργων που περιλαμβάνονται στο οικείο σχέδιο διαχείρισης και στα αντίστοιχα προγράμματα δράσης και είναι απαραίτητα για την προστασία, διατήρηση, αποκατάσταση και ανάδειξη των προστατευόμενων περιοχών. 
- Η ανάληψη εκπόνησης ή εκτέλεσης εθνικών ή ευρωπαϊκών προγραμμάτων και δράσεων. 
- Η ενημέρωση, εκπαίδευση και κατάρτιση του πληθυσμού σε θέματα που ανάγονται στις αρμοδιότητες και τους σκοπούς του φορέα, καθώς και στην προστασία των περιοχών ευθύνης τους. 
- Η προώθηση, υποστήριξη, οργάνωση και εφαρμογή οικοτουριστικών προγραμμάτων, η έκδοση αδειών ξενάγησης. 
- Η χορήγηση αδειών επιστημονικής έρευνας και τεχνικών δοκιμών και αναλύσεων.",,organizations/foreas-diax-axiou-aliakmona.jpg
fd-lmes,Φορέας Διαχείρισης Λιμνοθάλασσας Μεσολογγίου,Management Agency of Messolonghi Lagoon,"Ο Φορέας Διαχείρισης Λιμνοθάλασσας Μεσολογγίου είναι Νομικό Πρόσωπο Ιδιωτικού Δικαίου, ο οποίος συστήθηκε το 2003 βάσει πλαισίου που διέπεται από τους νόμους 3044 (Φ.Ε.Κ. Α' 197/27-08-2002), 1650/1986 για «την προστασία του περιβάλλοντος» και 2742 (ΦΕΚ207Α/07-10-99), ενώ συγκροτήθηκε με την Υ.Α. 126432/2460 (ΦΕΚ918Β/04-07-03) η οποία τροποποιήθηκε με την Υ.Α. 20700 (ΦΕΚ659Β/25-05-06).

Έχουν εγκριθεί όλοι οι κανονισμοί λειτουργίας του Φορέα και συγκεκριμένα: κανονισμός λειτουργίας του Δ.Σ, κανονισμός λειτουργίας προσωπικού, κανονισμός οικονομικής λειτουργίας, κανονισμός για την εκτέλεση έργων, για την ανάθεση, παρακολούθηση και παραλαβή μελετών και υπηρεσιών, την προμήθεια και την παραλαβή αγαθών, υλικών, και προϊόντων και για τη σύναψη και εκτέλεση των σχετικών συμβάσεων του Φορέα.

Ο Φορέας διοικείται από 11μελές Διοικητικό Συμβούλιο του οποίου η σύσταση καθορίστηκε με απόφαση του Υπουργού ΠΕ.ΚΑ. (ΦΕΚ.216/11-07-2011 & τροπ ΦΕΚ 497/14-08-2014). Στο Δ.Σ. εκπροσωπούνται:
 - Το ελληνικό δημόσιο, το οποίο έχει δεσμευθεί με διεθνείς συμβάσεις για την προστασία, διαχείριση και ανάδειξη της περιοχής,
 - η τοπική κοινωνία μέσω της ΤΕΔΚ και της Νομ. Αυτοδιοίκησης
 - η Επιστημονική Κοινότητα με δύο ειδικούς επιστήμονες
 - οι Μ.Κ.Ο
 - οι παραγωγικοί φορείς

Σκοπός του Φορέα Διαχείρισης είναι η διοίκηση και διαχείριση του Εθνικού Πάρκου Λιμνοθαλασσών Μεσολογγίου-Αιτωλικού, εκβολών και κάτω ρου ποταμών Αχελώου και Ευήνου και Εχινάδων νήσων.

Παράλληλα με την προστασία των οικοσυστημάτων ο Φορέας Διαχείρισης Λιμνοθάλασσας Μεσολογγίου είναι προσανατολισμένος στην ανάδειξη των περιβαλλοντικών αξιών της περιοχής, και στη δημιουργία των καλύτερων δυνατών προϋποθέσεων για τη βιώσιμη ανάπτυξη που επιζητά η τοπική κοινωνία.

Με βάση τα προηγούμενα, ο Φορέας Διαχείρισης, στην περιοχή ευθύνης του:
 - προτείνει και υλοποιεί έργα προστασίας και ανάδειξης της περιοχής
 - παρακολουθεί παράγοντες ποιότητας του φυσικού περιβάλλοντος
 - γνωμοδοτεί για δραστηριότητες, έργα κλπ.
 - αναπτύσσει δράσεις ενημέρωσης - ευαισθητοποίησης του κοινού και προσέλκυσης επισκεπτών
 - εκδίδει έντυπο και ηλεκτρονικό ενημερωτικό - πρωθητικό υλικό
 - οργανώνει εκδηλώσεις, επιστημονικές συναντήσεις κλπ.

Στο διάστημα λειτουργίας του, ο Φορέας Διαχείρισης επιδιώκει και έχει επιτύχει τη δημιουργική συνεργασία με υπηρεσίες, θεσμικούς και κοινωνικούς φορείς σε τοπικό και περιφερειακό επίπεδο. Στις προτεραιότητές του βρίσκεται σταθερά η επικοινωνία με τον τοπικό  - πληθυσμό και ιδιαίτερα με τους φορείς εκπαίδευσης όλων των βαθμίδων. Αυτό εξυπηρετεί και η λειτουργία, στο πλαίσιο του Φορέα, του Κέντρου Πληροφόρησης Υγροτόπων Λιμνοθάλασσας Μεσολογγίου-Αιτωλικού, η μοναδική στην περιοχή υποδομή ανάδειξης των  - οικολογικών αξιών και λειτουργιών της.",,organizations/foreas-diax-limnothalassa-messologiou.gif